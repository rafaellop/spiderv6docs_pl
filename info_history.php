<!DOCTYPE html>
<html>
<head>
<meta charset="utf-8">

<meta name="Author" content="Cream Software">
<meta name="Generator" content="Pajak V6 (6.0.0.1)">

<!-- nazwa strony pomocy -->
<title>Historia programu</title>

<meta name="viewport" content="width=device-width, initial-scale=1, shrink-to-fit=no">
<link rel="stylesheet" href="https://cdnjs.cloudflare.com/ajax/libs/twitter-bootstrap/4.5.2/css/bootstrap.min.css" integrity="sha512-MoRNloxbStBcD8z3M/2BmnT+rg4IsMxPkXaGh2zD6LGNNFE80W3onsAhRcMAMrSoyWL9xD7Ert0men7vR8LUZg==" crossorigin="anonymous" />

<link rel="stylesheet" href="style.css" type="text/css">
</head>
<body>

<!-- topmenu start -->
<? include "include/topmenu.html"; ?>
<!-- topmenu end -->

<div class="container-fluid">

<!-- google search start -->
<? include "include/googlesearch.html"; ?>
<!-- google search end -->

<!-- tabelka z trescia -->
<table>
<tr>
<td>

<!-- nagłowek głowny tematu -->
<h1>Historia programu</h1>

<p>Pająk w najnowszej wersji jest oznaczony numerem V6. Przez kilka dobrych lat program funkcjonował z powodzeniem jako wersja 5, która już w momencie powstania wspierała najnowocześniejsze technologie Web, jak HTML5 i CSS3. Przez te kilka lat od premiery jego ostatniej wersji, miała miejsce prawdziwa rewolucja w technologiach web, a zwłaszcza nastąpił rozwój urządzeń mobilnych, które obecnie napędzają świat. Niestety Pajączek, w tym zmieniającym się otoczeniu, obrósł trochę mchem, a i prace nad wersją 6 przeciągały się niemiłosiernie, gdy w obliczu zmian w życiu osobistym oraz eksplozji technologicznej, przyjęte założenia okazały się zbyt ambitne, jak na jedną osobę, która tworzy program. Mnie. Przepraszam.</p>

<p>Postanowiłem, że nie chcę jednak dzieła swojego życia skazywać na zapomnienie i odświeżyć je nieco, dodając wsparcie dla nowych technologii i dostosowując je choć trochę do zmian, które nastąpiły. Wskutek tego V6 to raczej ewolucja niż rewolucja. Jest to obecnie po prostu dobre narzędzie do codziennej pracy z kodem. Ja osobiście wykorzystuję je od lat nie tylko jako edytor stron, ale udało mi się w nim również stworzyć kilka aplikacji dla Android i iOS, które zdobyły względną popularność i pomagają ludziom w życiu, czy pracy. Te funkcje wbudowałem również w V6, aby i inni mogli skorzystać na moim doświadczeniu.</p>

<p>Wiele osób wychowanych na Pajączku 5 i wcześniejszych wersjach, odeszło do innych zajęć, albo przesiadło się na inne narzędzia, narzucane przez pracodawców lub zmieniający się rynek. Mam jednak nadzieję, że bieżące wydanie zainteresuje Was nie tylko jako ciekawostka z przeszłości, ale również coś przydatnego w codziennej pracy kodera front- czy backendu. Marzy mi się również, że młodzi webmasterzy i koderzy oraz aspirujące do tego grona osoby, zainteresują się nim przynajmniej na tyle, aby z jego pomocą wkroczyć w świat kodowania.</p>

<p>Pająk ewoluował od prostego generatora stron pracującego w trybie znakowym DOS, aż do obecnej postaci programu wspomagającego najnowsze technologie stosowane w Sieci.</p>
<p>Poniżej możesz zapoznać się ze skróconą historią wersji programu w kolejności od najnowszej do najstarszej wersji.</p>

<!-- nagłowek podtematu -->
<h2>Pająk V6</h2>

<p>Premiera programu ma miejsce w 2021 roku w 25 lat po premierze pierwszej wersji dla DOS. Program ma już ćwierć wieku. To jest nie do uwierzenia... <a href="info_whatsnew.php">Co nowego?</a></p>

<h2>Pajączek 5.x</h2>

<p>W 2003 roku, po półtorarocznej przerwie od ostatniej wersji Pająka 2000 (podwersja 4.8.1) ukazuje się, z niecierpliwością oczekiwany przez użytkowników Pająk 5.0, którego ostatnia wersja 5.9.9 ukazuje się w kwietniu 2013 roku. W wersji piątej nastąpił podział na dwie linie programu:</p>
<ul>
        <li><b>Professional</b> - przeznaczony dla profesjonalistów program w pełnej wersji. Wspomaga zaawansowane technologie, jest bogato wyposażony w narzędzia wspomagające pracę w różnych językach programowania, prace grupowa itp.</li>
        <li><b>Standard</b> - nie posiada wielu zaawansowanych narzędzi. Jednak w pełni wystarcza do przygotowania nawet dość zaawansowanych projektów wykonanych w oparciu o DHTML. </li>
</ul>
<p>Pomimo głębokich zmian, jakie zaszły w programie, dołożyliśmy wiele starań, by osoby korzystające z Pająka 2000 bez większego problemu mogły rozpocząć pracę w nowej wersji programu.</p>

<p>Pierwszą, najbardziej rzucająca się w oczy zmianą, był oczywiście nowy interfejs programu. Możliwe było dostosowywanie wyglądu programu w niespotykanym dotąd zakresie.</p>

<p>Dodane zostały nowe panele z zakładkami po prawej stronie i u dołu programu. Zawierają one nowe, potężne narzędzia. Klient FTP (znana z Pająka 2000 zakładka "Publikowanie") znajduje się teraz na prawym panelu i nosi nazwę "Moje serwery".</p>

<p>Zmianie uległy układ i zawartość menu głównego oraz pasków narzędzi, które teraz znacznie bardziej pomagają podczas pracy. Wszelkie narzędzia intuicyjnie znajdziesz właśnie tam, gdzie należy ich się spodziewać. Każde polecenie posiada własną ikonę, co znacznie ułatwia odnalezienie potrzebnego narzędzia wśród bogatej gamy innych poleceń.</p>

<!-- nagłowek podtematu -->
<h2>Pająk 2000 4.x</h2>

<p>Pająk 2000 rozwijany był od dnia 27 października 1998, kiedy to ukazała się wersja 4.0, przez okres ok. 2,5 roku. W okresie tym ukazało się w sumie 12 aktualizacji. Ostatnia z nich - Pająk 2000 4.8.1. została udostępniona w dniu 12 kwietnia 2001.</p>

<p>W trakcie ewolucji programu dodawane były liczne funkcje,wprowadzono dodatkowe udogodnienia, dodano liczne schematy kolorowania składni itp.</p>

<!-- nagłowek podtematu -->
<h2>Pająk 3.0 Light</h2>

<p>19 października 1998<br />
Jest to odnowiona wersja generatora strona WWW (wersji 1.11 i 1.12). Tym razem znacznie rozbudowana m.in. o opcje publikowania na serwerze za pomocą protokołu FTP.</p>

<!-- nagłowek podtematu -->
<h2>Pająk 2.x</h2>

<p>Pająk 2 o mały włos byłby jedynie kontynuacją wersji 1.x. Jednakże w dniu  19 października 1998 roku miała miejsce awaria systemu, wskutek czego utracone zostały kody źródłowe prawie ukończonej wersji programu. Zdarzenie to zmobilizowało mnie do przedefiniowania założeń programu i ponownego rozpoczęcia pracy nad wersją 2.0, ale tym razem już całkowicie inną.</p>

<p>Premiera Pająka 2.0 dla Windows 3.x/95/NT miała miejsce w dniu 9 maja 1997 roku. W dniu 10 sierpnia 1997 roku został on zaktualizowany do wersji 2.1.2. </p>

<!-- nagłowek podtematu -->
<h2>Pająk 1.x</h2>

<p><b>10 listopada 1996 - Pająk 1.11 i Pająk 1.12</b><br />
Były to w zasadzie te same programy, jednakże pracujące odpowiednio pod kontrolą Windows 3.x i  Windows 95/NT. Te wersje są nadal dostępne do ściągnięcia z naszego internetowego archiwum.</p>

<p><b>28 sierpnia 1996 - Pająk 1.0 dla Windows 3.x</b><br />
Pierwsza wersja Pająka dla systemu Windows. Na tym etapie Pająk był prostym generatorem stron WWW działającym na podobnej zasadzie jak wersja dla DOS, ale wyposażonym w graficzny interfejs użytkownika obsługiwany myszką.</p>

<p><b>4 kwietnia 1996 - Pająk dla DOS i Linux'a</b><br />
Prosty program generujący strony WWW na podstawie odpowiedzi na zadawane pytania. Ta wersja pracowała pod kontrolą systemu DOS lub Linux w trybie znakowym. Powstała w języku C jako praca semestralna na kierunku Informatyki i Ekonometrii Akademii Ekonomicznej w Krakowie (obecnie Uniwersytet Ekonomiczny).

<!-- treść pomocy -->


</td>
</tr>
</table>

<table>
<tr>
<td width="100%" class="tbrelatedtopics">
<!-- pokrewne tematy -->
<h4>Pokrewne tematy</h4>
<ul>
    <li><a href="info_whatsnew.php">Co nowego w Pająku?</a>
    <li><a href="info_changes.php">Historia zmian w Pająku</a>
    <li><a href="info_welcometo.php">Witamy w programie</a>
    <li><a href="info_fulltrial.php">Wersja testowa i pełna</a>

</ul>
</td>
</tr>
</table>
<!-- pokrewne tematy koniec-->
<p class="prawa"><a href="#top">Do&nbsp;góry</a></p>


<script src="https://cdnjs.cloudflare.com/ajax/libs/jquery/3.5.1/jquery.slim.min.js" integrity="sha512-/DXTXr6nQodMUiq+IUJYCt2PPOUjrHJ9wFrqpJ3XkgPNOZVfMok7cRw6CSxyCQxXn6ozlESsSh1/sMCTF1rL/g==" crossorigin="anonymous"></script>
<script src="https://cdnjs.cloudflare.com/ajax/libs/twitter-bootstrap/4.5.2/js/bootstrap.bundle.min.js" integrity="sha512-kBFfSXuTKZcABVouRYGnUo35KKa1FBrYgwG4PAx7Z2Heroknm0ca2Fm2TosdrrI356EDHMW383S3ISrwKcVPUw==" crossorigin="anonymous"></script>
</div><!-- container end -->

<!-- Cookie Banner -->
<? include "include/cookiebanner.html"; ?>
<!-- End of Cookie Banner -->

<!-- Google analytics -->
<? include "include/analytics.html"; ?>
<!-- End of Google analytics -->

</body>
</html>